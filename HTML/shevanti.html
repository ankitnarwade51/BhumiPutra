<!doctype html>
<html>
<head>
<meta charset="utf-8">
<title>Untitled Document</title>
</head>

<body bgcolor="FFFFCC">
<fieldset>

<legend><h1><b> शेवंतीची  लागवड    </b></h1>  </legend>

<ul> &nbsp;&nbsp; &nbsp;&nbsp;
     
     
     <li> &nbsp;&nbsp; &nbsp;&nbsp; &nbsp;&nbsp; &nbsp;&nbsp;
     शेवंती हे व्यापारीदृष्ट्या एक महत्त्वाचे फुलझाड आहे. अमेरिका आणि जपानसारख्या अनेक देशांमध्ये शेवंतीची गणना पहिल्या नंबरवर केली जाते. बऱ्याच देशांमध्ये गुलाबानंतर शेवंतीचा नंबर उत्पादित मालाच्या किंमतीनुसार लागतो. शेवंतीचे फूल जपानचे राष्ट्रीय फूल आहे. नियंत्रित वातावरण, विविध प्रकारच्या खतांचा तसेच संजीवकांचा वापर पिकाच्या वेगवेगळ्या अवस्थेत करून शेवंतीचे पीक वर्षभरामध्ये कधीही घेता येईल. <br><br>

भारतामध्ये शेवंतीची लागवड बऱ्याच ठिकाणी करतात. उत्तर भारतामध्ये शेवंतीची लाल आणि निळ्या जातींची, दक्षिणेत आणि पूर्व भारतामध्ये पिवळ्या आणि पांढऱ्या जातींची लागवड करतात. महाराष्ट्रामध्ये अहमनगर, पुणे, सोलापूर, सांगली, सातारा आणि नागपूर या ठिकाणी शेवंतीची नैसर्गिक पांढऱ्या व पिवळ्या रंगाच्या जातींची लागवड करतात. राज्यात ७०० ते ८०० हे. क्षेत्रावर शेवंतीची लागवड आहे. <br><br>

महाराष्ट्रामध्ये साधारणत: एप्रिल - मे मध्ये शेवंतीची लागवड करतात आणि ऑक्टोबर - फेब्रुवारी मध्ये फुले मिळतात. कारण शेवंतीला फुले येण्यासाठी अंधाराचा कालावधी आणि तापमान फार महत्त्वाचे असते. फुले येण्यासाठी सुरुवातीला ९ ते ९।। तासांचा अंधाराचा कालावधी लागतो. नंतर हा अंधाराचा कालावधी १२ ते १४ तास वाढवावा लागतो. हा कालावधी महाराष्ट्रामध्ये फक्त हिवाळ्यामध्येच असतो. त्यामुळे कोणत्याही महिन्यात लागवड केली तरी फुले मात्र ऑक्टोबर - फेब्रुवारी मध्येच मिळतात. म्हणून या फुलझाडांची बाहेरील वातावरणामध्ये ठराविक हंगामाव्यतिरिक्त लागवड करू शकत नाही. परंतु वातावरणातील घटकांचे हरितगृहात व्यवस्थित नियंत्रण करून आपल्याला हरितगृहामध्ये वर्षभर शेवंतीची लागवड करता येते आणि वर्षभर फुलांचे उत्पन्न घेणे शक्य आहे. <br><br>
<b>* रोपवाटिका :</b><br><br> शेवंतीमध्ये मुळ्या फुटण्याची क्रिया शक्यतो सहज होते. त्यासाठी चांगल्या प्रतीचे माध्यम वापरल्यास अजूनही चांगल्या आणि लवकर मुळ्या फुटतात. शेवंतीच्या छाटांची रोपवाटिकेत लागवड करताना दोन छाटांमध्ये २ सें.मी. तर दोन ओळीत ५ सें.मी. अंतर ठेवावे. छाट लावताना ते जमिनीत सरळ उभे राहू शकतील इतपतच जमिनीत दाबावेत. सर्वसाधारणपणे ४ ते ६ सें.मी. लांबीचे आणि ३.३ ते ४.७ मि.मी. तळाची जाडी असलेले छाट लागवडीसाठी उत्तम समजावेत. हरितगृहातील अशा प्रकारच्या छाटांना चांगल्या आणि लवकर मुळ्या फुटव्यासाठी आवश्यक असणाऱ्या वातावरणीय घटकांचे दोन प्रकार पडतात. <br><br>

१) सबस्ट्रेट वातावरण आणि <br><br>

२) हवेतील वातावरण <br><br>

सबस्ट्रेट वातावरण म्हणजे थोडक्यात जमिनीतील किंवा माध्यमातील वातावरण छाटांच्या लागवडीनंतर जमिनीतील तापमान १८ ते २१ अंश सेल्सिअस असल्यास मुळ्या चांगल्या फुटतात. परंतु हेच तापमान १६ अंश सेल्सिअस पेक्षा कमी झाले तर मुळ्या फुटण्याचे प्रमाण फारच कमी होते. अशा प्रकारच्या तापमानाबरोबर सबस्ट्रेट वातावरण, माध्यमाचे भौतिक तसेच रासायनिक गुणधर्म, ओलावा आणि किडींचे अस्तित्व यावरसुद्धा परिणाम होतो. वातावरणीय घटकांच्या दुसऱ्या प्रकारात म्हणजेच हवेतील वातावरण प्रकाश, आर्दता आणि हवेचे संघटन या बाबींचा समावेश होतो. छाटांना चांगल्या मुळ्या फुटण्यासाठी हवेतील तापमान १२ अंश सेल्सिअस, प्रकाशाची तीव्रता ३२०० लक्स प्रति चौरस मीटर तसेच कर्बवायूचे प्रमाण १०,००० ते १२,००० भाग प्रति लक्षांक्ष (PPM) १२ तास प्रति दिन इतके नियंत्रित करणे आवश्यक आहे. <br><br>

शेवंतीच्या छाटांना चांगल्या मुळ्या येण्यास सर्वसाधारणपणे दोन आठवड्यांचा कालावधी लागतो. मुळ्यांची लांबी १ सें.मी. झाल्यावर तयार रोपे उचलणे आवश्यक आहे. शेवंतीच्या मुळ्या फुटलेले किंवा न फुटलेले छाट १ अंश सेल्सि. तापमानास काही आठवड्यापर्यंत टिकू शकतात. <br><br>

<b>* जाती : </b><br><br>शेवंती हे बहुवर्षीय फुलझाड आहे. जगामध्ये शेवंतीच्या साधारणत: १५००० जाती आढळतात. महाराष्ट्रामध्ये नगर जिल्ह्यात शेवंतीची लागवड मोठ्या प्रमाणात केली जाते. या ठिकाणी राजा, झिपरी, पांढरी रेवडी, पिवळी रेवडी इ. जातींची लागवड केली जाते. शेवंतीच्या इतर जातींमध्ये बग्गी, सोनाली तारा, इंदिरा, राजा, जया, मोहिनी डायमंड ज्युलिबी, स्नोबॉल, राखी, ज्युली, इ. जाती आहेत. <br><br>
<b>* जमिन:</b><br><br> शेवंती लागवड सर्व प्रकारच्या जमिनीत यशस्वी होऊ शकते. तरीसुद्धा जमीन सुपीक, निचऱ्याची आणि पाणी धारण करण्याची चांगली क्षमता असणारी असावी. हरिगृहातील जमीन चांगली उभी आडवी नांगरून टिलरचे सहाय्याने ढेकळे फोडून सपाट करून घ्यावी. जमीन सपाट करतानाच चांगले कुजलेले शेणखत अंदाजे १.५ ते २ टन टाकून जमिनीत मिसळून घ्यावे. वाफे तयार करण्यापुर्वी जमिनीचे माध्यामाचे निर्जुतुकीकरण करणे आवश्यक आहे. निर्जंतुकीकरण खालीलपैकी कुठल्याही पद्धतीने करावे. <br><br>

<b>१) क्लोरोपिक्रीन :</b><br><br> ८ ते १० मिली प्रति घनफूट क्षेत्रास पाण्यातून टाकावे. तसेच वाफे/माध्यम काळे प्लॅस्टिक पेपरने झाकावे. नंतर ४८ तासांनी प्लॅस्टिक काढून टाकावे आणि पाण्याचा निचरा करून घ्यावा. * फॉरमॅलीन: २० ते ३० मिली प्रति लिटर पाण्यात मिसळून ओल्या वाफ्यावर टाकावे. वाफे ३५ तास काळे प्लॅस्टिक पेपरने झाकावे. नंतर प्लॅस्टिक पेपर काढून पुन्हा पाण्याचा निचरा करून घ्यावा आणि रासायनिक अवशेष राहणार नाहीत याची खबरदारी घ्यावी. <br><br>

<b>३) बासामिड : </b><br><br>४० ग्रॅम/घनफूट वाफ्यात मिसळून वाफे ४८ तास प्लॅस्टिकने झाकून इतर क्रिया वरीलप्रमाणे करावी. <br><br>

<b>* वाफे तयार करणे : </b><br><br>हरितगृहामध्ये शेवंतीची लागवड गादी वाफ्यांवर करणे फायद्याचे असते. वाफ्याची उंची ४० सें.मी. रुंदी ५० सें.मी. ठेवून सोयीप्रमाणे लांबी ठेवावी. दोन गादी वाफ्यांमध्ये ४० सें.मी. अंतर ठेवावे. <br><br>

<b>* लागवड :</b><br><br> शेवंतीची लागवड करण्यापुर्वी जमीन खोलवर नांगरून घ्यावी. कुळवून जमीन भुसभूशीत करून घ्यावी. प्रतिहेक्टरी ४० टन चांगले कुजलेले शेणखत जमिनीमध्ये मिसळून घ्यावे. शेवंतीची लागवड महाराष्ट्रामध्ये गुढीपाडव्यापासून ते अक्षयतृतीयेपर्यंत केली जाते. या कालावधीमध्ये लागवड कलेल्या रोपांना दसरा - दिवाळीपर्यंत फुले येतात. पाण्याची कमतरता असलेल्या ठिकाणी पावसाळ्यामध्ये शेवंतीची लागवड केली जाते. या रोपांचे उत्पादन नाताळ व लग्नसराईमध्ये मिळू शकते. शेवंतीची लागवड सरी वरंब्यामध्ये ३० x २० सें.मी. अंतरावर वरंब्याच्या पोटाशी केली जाते. लागवडीसाठी निरोगी सकर्सनिवडून लावले जातात. रोपांची लागवड दुपारनंतर करणे जास्त फायदेशीर ठरते. प्रतिहेक्टरी १,४०,००० रोपे लागवड केली जातात. <br><br>
<b>* खते :</b><br><br> योग्य वेळेला योग्य प्रकारात खतांची मात्रा दिली तरच शेवंतीचे अपेक्षित उत्पादन मिळते. सर्व खतांच्या मात्रा फुले येण्यापूर्वीच द्याव्यात. नत्र, स्फुरद आणि पालाश या अन्नद्रव्यांची आवश्यकता वाढीच्या सुरूवातीच्या काळात जास्त असते. <br><br>

नत्र, स्फुरद, पालाश बरोबरच कॅल्शियम, मॅग्नेशियम सारख्या सूक्ष्म अन्नद्रव्यांची सुद्धा गरज पडल्यास फवारणीद्वारे द्यावे. सर्वसाधारण एकरी १०० ते १५० किलो कल्पतरू सेंद्रिय खत लागवडीच्यावेळी देवून नंतर १ ते १।। महिन्यांनी पुन्हा १०० किलो कल्पतरू सेंद्रिय खत द्यावे. त्याने जमिनीची सुपिकता वाढून झाडांची जोमाने वाढ होते. फुटवा वाढून फुलकळ्या वाढतात. फुलांचा दर्जा, आकार वाढतो, शेवंतीची लागवड करणे अगोदर माध्यमाचे / मातीचे परीक्षण करणे आवश्यक आहे. <br><br>

<b>* पाणी : </b><br><br>शेवंतीच्या सुरूवातीच्या वाढीच्या काळात खतांबरोबर पाण्याची आवश्यकता असते. फुलकळ्या येण्यास सुरुवात झाल्यानंतर पानांची वाढ मंदावते आणि पाण्याची गरजसुद्धा कमी होते. <br><br>

पाण्याची जास्तीत जास्त बचत आणि परिणामकारक वापर करणेसाठी ठिबकसंच वापरणे अपरिहार्य आहे. पाणी आणि खते एकाचवेळी देण्यासाठी ठिबकचा वापर करता येतो. पिकाचे सुरूवातीचे काळात सुक्ष्म फवारे आणि त्यानंतर ठिबक सिंचनाद्वारे खते व पाणी दिल्यास उत्तम प्रकारचे उत्पादन घेता येते. सूक्ष्म तुषार पद्धतीमुळे सुरूवातीचे काळात योग्य आर्द्रता ठेवणे शक्य होते. हरिगृहांसाठी वापरण्यात येणाऱ्या पाण्याची तपासणी करून घ्यावी. पाण्याचा सामु ६.५ ते ७ किंवा जवळपास असावा. पाण्यात कार्बोनेट क्लोराईड इ. असल्यास काही अन्न घटकांची उपलब्धता होत नाही. पाण्याचा सामू जास्त असल्यास त्यात आम्ल मिसळून तो कमी करता येतो. 
<b>फवारणी : </b><br><br>

<b>१) पहिली फवारणी : </b><br><br>( लागवडीनंतर १० ते १५ दिवसांनी) : जर्मिनेटर २५० मिली.+ थ्राईवर २५० मिली. + क्रॉंपशाईनर २५० मिली.+ प्रोटेक्टंट १०० ग्रॅम + प्रिझम १०० मिली. + हार्मोनी १५० मिली + स्प्लेंडर १५० मिली. + १०० लि.पाणी.<br><br>

<b>२) दुसरी फवारणी : </b><br><br>(लागवडीनंतर ३० ते ३५ दिवसांनी) :जर्मिनेटर ५०० मिली. + थ्राईवर ५०० मिली. + क्रॉंपशाईनर ५०० मिली. + प्रोटेक्टंट २५० ग्रॅम + प्रिझम २५० मिली. + न्युट्राटोन २५० मिली. + हार्मोनी २५० मिली + स्प्लेंडर २५० मिली. + १५० लि.पाणी.<br><br>

<b>३) तिसरी फवारणी : </b><br><br>(लागवडीनंतर ४५ ते ५० दिवसांनी ) : थ्राईवर ७५० मिली. + क्रॉंपशाईनर ७५० मिली. + राईपनर ५०० मिली.+ प्रोटेक्टंट ५०० ग्रॅम + प्रिझम ५०० मिली. + न्युट्राटोन ५०० मिली. + हार्मोनी ३०० मिली + स्प्लेंडर ३०० मिली. + २०० लि.पाणी.<br><br>

<b>४) चौथी फवारणी :</b><br><br> (लागवडीनंतर ६० ते ६५ दिवसांनी) : थ्राईवर १ लि. + क्रॉंपशाईनर १ लि. + राईपनर ७५० मिली. + न्युट्राटोन ७५० मिली. + प्रोटेक्टंट ७५० ग्रॅम + हार्मोनी ४०० मिली + स्प्लेंडर ४०० मिली. + २०० लि.पाणी.

     </li>
     </ul>
     </fieldset>
</body>
</html>
