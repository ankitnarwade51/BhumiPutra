<!doctype html>
<html>
<head>
<meta charset="utf-8">
<title>Untitled Document</title>
</head>

<body bgcolor="FFFFCC">
<fieldset>

<legend><h1><b> पपईची लागवड    </b></h1>  </legend>

<ul> &nbsp;&nbsp; &nbsp;&nbsp;
     
     
     <li> &nbsp;&nbsp; &nbsp;&nbsp; &nbsp;&nbsp; &nbsp;&nbsp;
     पपईचा उपयोग फळ म्हणून खाण्यासाठी केकमध्ये, मसाला पानामध्ये वापरण्यात येणारी टुटी - फ्रुटी, जाम, जेली इ. पदार्थ तयार करण्यासाठी, तर पपईच्या पेपेनपासून मौल्यवान औषधे, बिअर, च्युईंगम तयार करतात. त्याचबरोबर कातडी कमविण्यासाठी, लोकर, रेशीम उद्योगात वापर करतात. पेपेनचा उद्योग सर्वसामान्यांना परवडणारा नसला तरी पेपेनच्या राहिलेल्या भागापासून टुटी - फ्रुटी तयार करता येते व हा टुटी - फ्रुटीचा उद्योग सुशिक्षित बेरोजगारांसाठी उद्योगाचे नवीन दालन ठरेल.<br><br>
    <b> हवामान -</b><br><br> पपईचे झाड हे उष्ण कटीबंधात वाढणारे असून सौम्य उष्ण हवामानात त्याची वाढ चांगली होते. मात्र गोठणारी थंडी या झाडास सहन होत नाही. तापमान जर १० डी. से. च्या खाली गेले तर फळे पोसली जात नसून पिकण्याची क्रिया फार मंदावते. त्याचबरोबर झाडांच्या वाढीवर व फळधारणेवरही त्याचा दुष्परिणाम जाणवू लागतो. पपईची झाडे ३५ डी. ते ४५ डी. सेल्सिअस तापमानातही येतात. मात्र ५ डी. सेल्सिअसपेक्षा कमी तापमानाचा पिकावर परिणाम जाणवतो.<br><br>

पपईच्या झाडांना जोराचे उष्ण, कोरडे वारे सहन होत नाही. फळे पिकण्याच्या वेळी कोरडे हवामान लाभदायक असते. दमट हवामानात फळाची प्रत व दर्जा ढासळतो. जास्त पावसाच्या प्रदेशात झाडांनी वाढ होते. मात्र पपईचे खोड ठिसूळ असल्याने ते सडते. त्यामुळे झाडांची मर मोठ्या प्रमाणात जाणवते. तेव्हा अशावेळी जर्मिनेटर, थ्राईवर, प्रिझम या औषधाचे (प्रत्येकी ५ मिली प्रती लि. पाण्यातून) ड्रेंचिंग करावे.<br><br>

महाराष्ट्रा, कर्नाटक, तामिळनाडू, आंध्र प्रदेश, ओरिसा, पश्चिम बंगाल, बिहार व मध्येप्रदेशच्या काही भागात पपईची व्यापारी तत्त्वावर मोठ्या प्रमाणात लागवड होत आहे.<br><br>

<b>जमीन -</b><br><br> पपईच्या लागवडीसाठी उत्तम निचऱ्याची, सुपीक, मध्यमकाळी, नदीकाठची गाळाची, तांबडी पोयटायुक्त जमीन योग्य असते. परंतु चुनखडीच्या किंवा खडकाळ जमिनीत पपईची चांगली वाढ होते नाही. पपईच्या झाडाच्या मुळ्या उथळ वाढत असल्याने पपईची लागवड ४५ सेमी खोलीच्या जमिनीत करता येते. पानथळ जमिनीत पपईची लागवड करू नये. कारण झाडाची पाने पिवळी पडून गळतात. त्यामुळे झाडाच्या वाढीवर दुष्परिणाम होतो. त्याचबरोबर खोड सडण्याची शक्यता असते.<br><br>

पपईच्या झाडाच्या मुळ्या मांसल, पाणी शोषणाऱ्या व अतिशय ठिसूळ असतात. चिकण व चुनखडीच्या जमिनीत लागवड केल्यास पाण्याचा निचरा न झाल्याने मुळ्या सडतात. जमिनीचा सामू हा ६ ते ७ असावा.<br><br>

<b>जाती-</b><br><br> पपईच्या विविध जाती असून कोईमतूर १ ते ६ नंबर, वॉशिंग्टन, मधुबिंदू इत्यादी जाती फळांसाठी प्रसिद्ध असून विशेष करून पेपेनसाठी कोईमतूर जाती प्रचलित आहेत.यानंतर म्हणजे १९९० ते १९९५ या बारा - पंधरा वर्षामध्ये 'डिस्को ' नावाच्या पपईच्या जातीने पपई क्षेत्रात क्रांतीची सुरुवात झाली होती. ह्या जातीची पपई दिसण्यास कुरूप, लहान असून वजन ३०० ते ३५० ग्रॅम व फळाची साल हिरवट रंगाची असते. तरी देखील ही पपई मुंबई मार्केटमध्ये रू. १०० /१० फळांची करंडी या दराने विकली जात असे. कारण ह्या जातीची फळे दिसण्यास आकर्षक नसली, तरी आतमध्ये बी फारच कमी, तोंडाजवळ फक्त २ ते ४ बिया असतात. फळाचा गर गर्द केशरी रंगाचा,स्वादयुक्त, मधुर असा असल्यामुळे सुखवस्तु लोकांच्या पसंतीत उतरलेली अशी जात होती. त्याच डिस्को पपईच्या आगमनापासून पपईच्या लागवडीमध्ये क्रांती होऊन पपईची लागवड मोठ्या प्रमाणावर सुरू झाली व नंतर 'तैवान' जातीच्या पपईचे बी भारतात आयात होऊ लागले. भारतात आयात होणाऱ्या पपईच्या लागवडीतील मुख्य अडचण म्हणजे या पपईच्या बियाणाची उगवण क्षमता फार कमी. शेतकऱ्याला ह्या आयात केलेल्या पपईच्या बियांसाठी १८०० ते २००० रू. / दहा ग्रॅम असा सोन्यासारखा भाव देऊन फार मोठा धोका पत्करावा लागतो. हा धोका तो एकरी होणाऱ्या २ ते ४ लाख रुपयांच्या उत्पन्नाच्या मृगजळामागे धावण्यापोटी होतो. मात्र ज्या शेतकऱ्यांनी डॉ.बावसकर तंत्रज्ञानाचा वापर कृषी विज्ञान केंद्रातील तज्ञांच्या सल्ल्यानुसार त्यांनी अशा परिस्थितीवरही मात करून अपेक्षीत उत्पादन घेतले आहे. त्यांच्या मुलाखती पुढे दिलेल्या आहेतच त्या पहाव्यात. <br><br>

<b>सुधारीत जाती - </b><br><br>

<b>१) वॉशिंग्टन -</b><br><br> या जातीची लागवड सर्वत्र होत असली तरी भारताच्या पश्चिम विभागमध्ये ही जात अतिशय लोकप्रिय आहे. या जातीच्या पानांचे देठ जांभळ्या रंगाचे असून झाडे ठेंगणी असतात. फुले पिवळी असून फळे गोलाकार ते लांबोळी मध्यम ते मोठ्या आकाराची असतात. फळे २० सेमी लांब असून घेर जास्तीत जास्त ४० सेमी असतो. फळाचे वजन १ किलो असते. पिकलेल्या फळाची साल तेजस्वी पिवळ्या रंगाची असून गर नारिंगी असतो. पपईस वास सौम्य असला तरी स्वाद आवडणारा असतो. या जातीमध्ये नर झाडे आणि मादी झाडे वेगवेगळी असतात. <br><br>

<b>२) कूर्ग हनीड्यू -</b><br><br> ही जात कूर्गमधील चेथाली येथील संत्रा संशोधन केंद्रामध्ये हनीड्यू या जातीच्या झाडापासून कूर्ग हनीड्यू जातीची निवड केली आहे. हनीड्यू या जातीला मधुबिंदू देखील म्हणतात. हनीड्यू जातीच्या एकाच झाडावर मादीफुले व द्विलिंगी फुले असतात. त्यामुळे वेगळ्या नर फुलांची गरज नसते. झाडावर फळे खालीपासून लागलेली असतात. फळे लांबोळी असून फळात बियांचे प्रमाण कमी असते. उत्पादन भरपूर मिळते. ही जात उत्तर भारतात लोकप्रिय आहे. <br><br>

कूर्ग हनीड्यू जातीपासून फक्त मादी आणि द्विलिंगी झाडे येतात. शुद्ध नर झाडे नसतात. या जातीची फळे लांबोळी असून स्वाद चांगला असतो. उत्पादन भरपूर मिळते. गर जाड, मऊ, नारिंगी, मध्यम रसदार आणि उत्तम स्वादाचा असतो. झाडे मध्यम ठेंगणी असतात. <br><br>

३) रांची - ही बिहारची जात असून दक्षिण भारतात लोकप्रिय आहे. या जातीच्या झाडावर खोडापासून फळे लागतात. बियापासूनची झाडे सतत वाढतच असतात. फळे मध्यम आकाराची अंडाकृती असून गर तेजस्वी पिवळा व गोड असतो<br><br>. 

<b>४) को १ -</b><br><br> तामिळनाडू कृषी विद्यापीठाने संशोधीत केलेल्या रांची या जातीमधून निवड पद्धतीने विकसित केलेली ही जात आहे. झाडे ठेंगणी , एकसारखी असतात. जमिनीपासून ४ ते ५ फुट उंचीपासून झाडाला फळे लागतात. फळे मध्यम आकाराची लंबवर्तुळाकार, गोल असतात, फळावरील साल सोनेरी पिवळ्या रंगाची असते. गर नारिंगी रंगाचा गोड असतो. या जातीमध्ये नर आणि मादी फुलांची झाडे वेगवेगळी असतात.<br><br>

<b>५) को २-</b><br><br> तामिळनाडू कृषी विद्यापीठाने १९७३ मध्ये स्थानिक जातीमधून निवड पद्धतीने निवडलेली ही जात आहे. झाडाचे खोड जाड असून उंची मध्यम असते. फळे मोठी, लांबोळी व साल पिवळसर हिरवी असते. गर नारिंगी, मध्यम व रसदार असतो. या जातीची फळे खाण्यासाठी आणि पेपेन काढण्यासाठी उत्तम असतात. एका फळापासून ४ ते ६ ग्रॅम पेपेन मिळते. एकरी १०० ते १२० किलो पेपेन मिळते.<br><br>
<b>पाणी - </b><br><br>पपई पिकास पाणी देणे गरजेचे आहे. पाणी बांगडी पद्धतीने द्यावे. उन्हाळ्यामध्ये ५ ते ६ दिवसांचे अंतराने शक्यतो सकाळी किंवा संध्याकाळी पाणी द्यावे. खोडाशी पाण्याचा संपर्क न येण्याची काळजी घ्यावी. कारण ह्यामुळे खोड कुजण्याचा संभव असतो. <br><br>

<b>खते - </b><br><br>शक्यतो सेंद्रिय खतांचा वापर करावा. सेंद्रिय खतांचा वापर केल्यामुळे पपई दर्जाची. मधुर स्वादाची तयार होते. त्यासाठी खड्डा भरतेवेळी कल्पतरू सेंद्रिय खत २५० ग्रॅम द्यावे. नंतर लागवड झाल्यावर २ महिन्यांनी बुंध्याभोवती प्रत्येक झाडास १०० ग्रॅम, नंतर ५ महिन्यांची झाडे असताना २५० ग्रॅम आणि फळे पोसण्यासाठी ७ महिन्याची झाडे असताना ५०० ग्रॅम कल्पतरू खताचा डोस मातीमध्ये गाडून द्यावा. आवश्यकतेनुसार रासायनिक खते मिश्रखताच्या स्वरूपात द्यावीत. खत देताना झाडाच्या मुळ्या तुटणार नाहीत याची दक्षता घ्यावी.<br><br>

साधारण लागवडीनंतर चार ते पाच महिन्यांनी फुल येण्यास सुरुवात होते. निरोगी झाडाची, जोमदार वाढ होऊन फुलकळी भरपूर प्रमाणात लागण्यासाठी तसेच पपई पोसण्यासाठी डॉ.बावसकर टेक्नॉंलॉजीची औषधे खालील प्रमाणे फवारावीत. <br><br>

<b>फवारणी :</b><br><br>

<b>१) रोपांची लागवड केल्यानंतर १५ ते २१ दिवसांनी -(मर होऊ नये तसेच वाढीसाठी) -</b><br><br>

जर्मिनेटर २५० मिली + थ्राईवर २५० मिली + क्रॉंपशाईनर २५० मिली + प्रोटेक्टंट १०० ग्रॅम + प्रिझम २५० मिली + न्युट्राटोन १०० मिली + हार्मोनी १५० मिली + १०० लिटर पाणी.<br><br>

<b>२) लागवडीनंतर २ महिन्यांनी - (झाडांच्या जोमदार वाढीसाठी) - </b><br><br>

थ्राईवर ५०० मिली + क्रॉंपशाईनर ५०० मिली + राईपनर १०० ते १५० मिली + प्रोटेक्टंट ३०० ते ४०० ग्रॅम + प्रिझम ३५० ते ४०० मिली + न्युट्राटोन २५० मिली + १५० लिटर पाणी.<br><br>

<b>३) लागवडीनंतर ३ महिन्यांनी - (झाडांच्या जोमदार वाढीसाठी)-</b><br><br>

थ्राईवर ७५० मिली + क्रॉंपशाईनर ७५० मिली + राईपनर २५० मिली + प्रोटेक्टंट ५०० ग्रॅम + प्रिझम ५०० मिली + न्युट्राटोन ५०० मिली + हार्मोनी २५० मिली + २०० लिटर पाणी.<br><br>

<b>४) पीक ४-५ महिन्याचे झाल्यावर (फुले भरपूर लागून ती गळू नयेत तसेच बाग निरोगी राहण्यासाठी) - </b><br><br>

थ्राईवर १ लि. + क्रॉंपशाईनर १ लि. + राईपनर ५०० मिली + प्रोटेक्टंट १ किलो + प्रिझम ५०० मिली + न्युट्राटोन ५०० मिली + हार्मोनी ३०० मिली + २०० लिटर पाणी.<br><br>

<b>५) पीक ६ -७ महिन्याचे झाल्यावर (फळे पोसण्यासाठी) -</b><br><br>

थ्राईवर १।। लि. + क्रॉंपशाईनर १।। लि. + राईपनर १ लि. + न्युट्राटोन १।। लि. + हार्मोनी ४०० मिली + २५० लि.पाणी.

     </li>
     </ul>
     </fieldset>
</body>
</html>
