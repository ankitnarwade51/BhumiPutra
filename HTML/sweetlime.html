<!doctype html>
<html>
<head>
<meta charset="utf-8">
<title>Untitled Document</title>
</head>

<body bgcolor="FFFFCC">
<fieldset>

<legend><h1><b> मोसंबीची लागवड    </b></h1>  </legend>

<ul> &nbsp;&nbsp; &nbsp;&nbsp;
     
     
     <li> &nbsp;&nbsp; &nbsp;&nbsp; &nbsp;&nbsp; &nbsp;&nbsp;
लिंबूवर्गीय फळझाडातील मोसंबी हे एक अत्यंत महत्त्वाचे पीक आहे. महाराष्ट्रात मोसंबी ची लागवड मोठ्या प्रमाणात होत असून भारतामध्ये महारष्ट्राचा प्रथम क्रमांक लागतो. महाराष्ट्रामध्ये मोसंबीची लागवड प्रामुख्याने अहमदनगर, पुणे, सातारा, सांगली, जळगाव, औरंगाबाद जिल्ह्यात आढळते. कोकण विभाग वगळता महाराष्ट्रातील सर्व जिल्ह्यातील जमीन व हवामान या पिकास अनुकूल आहे. <br><br>

<b>महत्त्व : </b><br><br>१०० ग्रॅम मोसंबीमध्ये - ५० मायक्रोग्रॅम 'क' जीवनसत्त्व, ४० मिली ग्रॅम केल्शियम, ३० मिली ग्रॅम फॉस्फरस, ४० कि.ग्रॅ. कॅलरी असतात. <br><br>

मोसंबी ही मधुर, शीत, ग्राहक, दीपक व पाचक असून पुष्टीकारक आहे. मोसंबी तृष्णानाशक स्फुर्तिदायक म्हणून प्रसिद्ध आहे. वाळलेल्या मोसंबीचा रस रक्त पित्तनाशक आहे. <br><br>

<b>हवामान : </b><br><br>कमी पावसाच्या कोरड्या हवामानात मोसंबीच्या झाडांची वाढ चांगली होते. कोरड्या हवामानात मोसंबीच्या झाडांची वाढ चांगली होते. कोरड्या हवामानात फळांचा दर्जा चांगला मिळतो. १२ डी.से. ते ३५ डी. से. तापमानात झाडांची वाढ झपाट्याने होऊन फळे उत्तमप्रकारे पोसली जातात. <br><br>

<b>जमीन : </b><br><br>मध्यम काळी, २ फुटापर्यंत खोल भुसभुशीत माती असलेली जमीन लागवडीसाठी निवडावी. जमिनीचा सामू ६.५ ते ७.५ च्या दरम्यान असावा. जमिनीमध्ये क्षारांचे प्रमाण ०.१ टक्क्यापेक्षा जास्त आणि चुन्याचे प्रमाण ५ टक्क्यापेक्षा जास्त नसावे. अशा उत्तम पाण्याचा निचरा होणाऱ्या जमिनीत मोसंबीची लागवड करावी. भारी काळ्या तसेच पाण्याचा निचरा योग्यप्रकारे न होणाऱ्या जमिनीत मोसंबीची लागवड करणे टाळावे.<br><br>

<b>जाती : </b><br><br>

<b>१) वॉशिग्टन नॅव्हेल : </b><br><br>या जातीची फळे मोठी परंतु आकाराने एकसारखी नसतात. फळांना उग्र वास येत असल्यामुळे बाजारपेठेत मागणी कमी राहते. <br><br>

<b>२) जाफा : </b>उत्तम प्रतीची जात परंतु उत्पादनक्षमता कमी आहे.<br><br>

<b>३) सातगुडी :</b><br><br> फळे चमकदार पिवळी परंतु चवीला पांचट असतात. <br><br>

<b>४) माल्टा व कॅलेन्शीया :</b><br><br> या जातीच्या फळांना आपल्या हवामानामध्ये रसाळपणा कमी असतो. <br><br>

<b>५) न्युसेलर : </b><br><br>रोगमुक्त, दिर्धायु व अधिक उत्पादन देणारी जात असून इतर जातींपेक्षा दुप्पट उत्पादन मिळते. फळे आकाराने मोठी, रस जास्त असल्याने मागणी भरपूर असते. फळे २०० ते २२५ ग्रॅम वजनाची, फिक्कट पिवळी, पातळ सालीची, भरपूर गोड व रसाळ, गर घट्ट व पिवळसर असतो. फळांमध्ये ९ ते १२ बिया असून तोडणीनंतर जास्त दिवस टिकतात. <br><br>

<b>अभिवृद्धी : </b><br><br>पन्हेरी (कलमे) निरोगी, शास्त्रोक्त पद्धतीने तयार केलेली व्हायरस व बुरशीजन्य रोगास प्रतीकारक अशी निवडावीत. जंबेरी किंवा रंगपूर लाईम खुंटावर न्युसेलर जातीपासून केलेली कलमे निवडणे फायदेशीर ठरते. साधारण १ वर्षाच्या रसरशीत हिरव्या आणि भुरकट पांढऱ्या रेषा असणाऱ्या फांदीवरील डोळे घ्यावेत. अशा लाल गर्द हिरव्या व पांढऱ्या रेषा असणाऱ्या रोपांवर १५ ते २५ सेमी उंचीच्या काडीवर 'शिल्ड पद्धतीने' डोळे भरावेत. डोळे जुलै ते सप्टेंबर किंव जानेवारी - फेब्रुवारी महिन्यात भरावेत. खुंट रोपे लावण्यापुर्वी जर्मिनेटरच्या द्रावणात (जर्मिनेटर २५ मिली + प्रोटेक्टंट १० ग्रॅम + १ लि. पाणी या प्रमाणात) बुडवून लावल्यास वाढ चांगली होईल व नंतर डॉ.बावसकर टेक्नॉंलॉजीच्या औषधांच्या २ फवारण्या कराव्यात. म्हणजे २ आठवड्यात डोळा फुटू लागेल. डोळ्याच्या खालील भागावरील खुंट रोपावरील नवीन फुट काढून टाकावी. <br><br>

<b>लागवड : </b><br><br>१८ x १८ फूट अंतरावर चौरस पद्धतीने २ x २ x २ फूट आकाराचे खड्डे घ्यावेत. प्रत्येक खड्ड्यांमध्ये शेणखत १ पोटी आणि कापतारू सेंद्रिय खत २५० ग्रॅम टाकावे. नंतर रोपांची लागवड करावी. रोप लावतेवेळी जर्मिनेटरची (जर्मिनेटर २५० मिली + १० लि. पाणी या द्रावणात रोपे बुडवून लावावीत) प्रक्रिया करावी. कल्पतरू खतामुळे जमीन भुसभुशीत राहून ओलावा टिकविला जातो . तसेच जमिनीत गांडुळांच्या संख्येत वाढ होते. रोपांचा जारवा फुटण्यास मदत होऊन रोपांची वाढ जोमदार होते. <br><br>

<b>खत : </b><br><br>झाडांची वाढ होण्यासाठी लागवडीनंतर २ महिन्यांनी प्रत्येक रोपास २५० ग्रॅम कल्पतरू सेंद्रिय खत बांगडी पद्धतीने मातीत गाडून द्यावे. त्यानंतर वरील पद्धतीने आवश्यकतेनुसार झाडाची पुर्ण वाढ होण्यासाठी २ - ३ वेळा कल्पतरू सेंद्रिय खताचा डोस द्यावा. खत हे वाफश्यावरच द्यावे आणि खत दिल्यानंतर पाणी द्यावे. म्हणजे खताची पूर्ण मात्रा झाडास उपलब्ध होते. <br><br>

दुसऱ्या वर्षी जून महिन्यात २ घमेली शेणखत, २ किलो गांडूळखत व ५०० ते ७५० ग्रॅम कल्पतरू खत बांगडी पद्धतीने गाडून द्यावे. तिसऱ्या वर्षी जून महिन्यात ३ ते ४ घमेली पुर्ण कुजलेले शेणखत आणि ५०० ते ७५० ग्रॅम कल्पतरू सेंद्रिय खत प्रयेक झाडास द्यावे. चौथ्या वर्षी फलधारणेस सुरुवात होते. तेव्हा शेणखत ४ - ५ घमेली, गांडूळ खत ५०० ग्रॅम आणि कल्पतरू सेंद्रिय खत १ किलो द्यावे. शेणखत व गांडूळ खताची कमतरता असल्यास पुन्हा १ महिन्याने ५०० ग्रॅम कल्पतरू सेंद्रिय खताची मात्रा द्यावी. <br><br>

नंतर बहार धरतेवेळी ५०० ग्रॅम ते १ किलो व त्यानंतर २ महिन्यांनी ५०० ग्रॅम कल्पतरू सेंद्रिय खत प्रत्येक झाडास द्यावे. त्याने मुळांभोवती गारवा निर्माण होऊन जारवा (पांढऱ्या मुळ्या) वाढतो. तसेच झाडांची फुट व वाढ चांगली होऊन पाने गर्द हिरवी राहतील. फळधारणेस आल्यानंतर खत व फवारणी व्यवस्थित योग्य वेळी न दिल्यास पाने पिवळी पडून पानांवर चट्टे दिसतात. <br><br>

झाडांच्या जोमदार वाढीसाठी पहिले ३ - ४ वर्ष दरवर्षी खालीलप्रमाणे फवारणी करावी. <br><br>

<b>१) पहिली फवारणी : </b><br><br>(जून - जुलैमध्ये) : जर्मिनेटर २५० मिली.+ थ्राईवर २५० मिली. + क्रॉंपशाईनर २५० मिली. + प्रोटेक्टंट १०० ग्रॅम + प्रिझम १०० मिली. + हार्मोनी १०० मिली. + १०० लि.पाणी.<br><br>

<b>२) दुसरी फवारणी :</b><br><br> (सप्टेंबर - ऑक्टोबरमध्ये) : जर्मिनेटर ३५० मिली.+ थ्राईवर ५०० मिली. + क्रॉंपशाईनर ५०० मिली. + प्रोटेक्टंट २५० ग्रॅम + प्रिझम २५० मिली. + न्युट्राटोन १५० मिली + हार्मोनी २०० ते २५० मिली. + १५० लि.पाणी.<br><br>

<b>३) तिसरी फवारणी : </b><br><br>(डिसेंबर - जानेवारीमध्ये) : थ्राईवर ५०० मिली.+ क्रॉंपशाईनर ५०० मिली.+ प्रोटेक्टंट ५०० ग्रॅम + प्रिझम २५० मिली. + न्युट्राटोन २५० मिली + १५० लि.पाणी.<br><br>

<b>पाणी : </b><br><br>मोसंबी पीक पाण्यास संवेदनशील असून उन्हाळ्यात ८ दिवसांनी तर हिवाळ्यामध्ये १२ ते १५ दिवसांचे अंतराने पाणी द्यावे. वाढ पूर्ण होईपर्यंत पाणी देणे आवश्यक आहे. <br><br>

<b>आंतरपिके :</b><br><br> सुरूवातीच्या ४ ते ५ वर्षाच्या कालावधीत दोन ओळीमध्ये भुईमूग, गहू, कोबी, श्रावण घेवडा, गवार, पालेभाज्या इ. पिके घेता येतात. <br><br>

<b>आंतरमशागत : </b><br><br>जमीन भुसभुशीत राहून हवा खेळती राहण्यासाठी तसेच तणमुक्त बाग ठेवण्यासाठी ५ - ६ वेळा खुरपणी करणे गरजेचे असते. जमिनीत वर दिल्याप्रमाणे कल्पतरू सेंद्रिय खताचा वापर केल्यास रासायनिक खतांच्या वापरासारखी जमीन टवकी न धरता भुसभुशीत राहते. त्यामुळे खुरपणी लवकर उरकते. परिणामी त्याचा खर्चही कमी येतो. <br><br>

<b>बहार धरणे : </b><br><br>बहार धरण्याअगोदर झाडाची वाढ जोमदार व पूर्ण झालेली असावी. साधारणपणे ४ थ्या वर्षापासून बहार धरण्यास सुरुवात करावी. तेव्हा मृग, हस्त किंवा अंबिया बहार घेता होतो. मात्र हस्त बहार धरण्याच्या वेळी पाऊस जर जास्त असेल तर पाण्याचा ताण देता येत नाही. त्यासाठी मृग किंवा अंबिया बहार धरावा.<br><br>

मोसंबीमध्ये मृग बहर (मृगाच्या वेळेस मोहोर), हस्त बहर (हस्ताच्या वेळेस मोहोर), आंबिया बहर (आंबा मोहोराच्या वेळेस मोहोर) असे निसर्गत : जरी तीन वेळेस मोसंबीस मोहोर येत असला. तर त्यापैकी एकच मोहोर घेणे बागेच्या आरोग्याच्या तसेच मशागत व उत्पादनाच्या बाबतीत जास्त फायद्याचे ठरते. त्यापैकी मराठवाड्यातील शेतकरी वेगवेगळ्या कारणांनी आंबिया बहरच घेणे मोठ्या प्रमाणात पसंत करतात. <br><br>
</li>
</ul>
</fieldset>
</body>
</html>
