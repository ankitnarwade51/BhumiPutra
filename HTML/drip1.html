<!doctype html>
<html>
<head>
<meta charset="utf-8">
<title>Untitled Document</title>
</head>

<body bgcolor="FFFFCC">
<fieldset>

<legend><h1><b> ठिबक सिंचन  </b></h1>  </legend>

<ul> &nbsp;&nbsp; &nbsp;&nbsp;
     
     
     <li> &nbsp;&nbsp; &nbsp;&nbsp; &nbsp;&nbsp; &nbsp;&nbsp;ठिबक सिंचन पद्धतीत, झाडांना पाणी देताना मुख्‍य लाइनमधून, उप लाइन किंवा पार्श्व लाइनच्या तंत्राने त्याच्या लांबीनुसार उत्सर्जन बिन्‍दुंचा उपयोग करुन पाणी वितरित करतात. प्रत्येक ठिबक/उत्‍सर्जक मोजून-मापून, पाणी, पोषक तत्व आणि अन्‍य वृद्धिसाठी आवश्यक गोष्टींप्रमाणे विधिपूर्वक नियंत्रित एक समान निर्धारित मात्रेत पाणी सरळ झाडाच्या मुळाशी पोहोचवले जाते.<br><br>

पाणी आणि पोषक तत्व उत्‍सर्जकातून, झाडांच्या मुळाशी पाहोचते आणि गुरुत्वाकर्षण आणि केशिकांच्या संयुक्त बळाच्या माध्यमाने मातीत शोषले जाते. अशाप्रकारे, झाडांतील ओलावा आणि पोषक तत्वांच्या कमतरतेला लगेच पुन:प्राप्‍त करता येते, आणि परत पाण्याची कमतरता झाडाला होणार नाही याची काळजी घेत त्याची गुणवत्ता त्याच्या इष्टतम विकासाची क्षमता आणि उच्च वंशवृद्धीची वाढ करता येते.</li><br><br>





महाराष्ट्रात एकूण पडणा-या पावसापैकी ४६ टक्के पाऊस कोकणात पडतो. पडणा-या पावसापैकी सुमारे ७२ टक्के पावसाचे पाणी वाहून जाते व भूगर्भातील पाण्याच्या पातळीमध्ये ५ टक्के पाण्याचासुद्धा सहभाग राहत नाही. याच कारणामुळे पावसाळा संपल्यानंतर दोन महिन्यांनी पाण्याची पातळी खोल जाते व उन्हाळय़ाच्या दोन ते तीन महिन्यात पाण्याचे प्रचंड दुर्भिक्ष्य जाणवते. यावर नामी उपाय म्हणून शेतीसाठी आधुनिक पाणी व्यवस्थापनाच्या ठिबक व तुषार सिंचन या तंत्राकडे पाहिले जात आहे.<br><br>

या आधुनिक पाणी व्यवस्थापन तंत्राच्या वापरामुळे पाण्याची बचत होणे, कमी पाण्यात जास्त क्षेत्र भिजणे, उत्पादन खर्च कमी होणे, उत्पादन व उत्पादकता वाढून दर्जेदार आणि गुणवत्तेचा माल तयार होणे, खत वापरात बचत होऊन थेट झाडाच्या मुळांनाच खते मिळाल्यामुळे अपव्यय टाळणे, तण न वाढणे, मजुरीचा खर्च कमी होणे, किडींचे प्रमाण घटल्याने औषधाचा कमी वापर, पंपासाठी वीज कमी लागणे, जमीन व मातीचा दर्जा टिकून तो सुधारणे, कसलीही जमीन पिकांखाली आणणे हे व यासारखे असंख्य फायदे होत असल्यामुळे शेतक-यांमध्ये हे तंत्र खूप लोकप्रिय झालेले आहे. अडाणी, निरक्षर शेतक-यांनीसुद्धा हे तंत्रज्ञान फार अल्पावधीत आत्मसात करून आणि विशेषत: ते फळबागांवर वापरून शेतीच्या क्षेत्रात नवी क्रोंती करून दाखविली आहे. कोकणात मात्र हे तंत्रज्ञान अजुनही दुर्लक्षितच आहे. म्हणूनच आपण ठिबक सिंचनाबद्दल सविस्तर माहिती घेणार आहोत.<br><br>

ठिबक सिंचन म्हणजे कमी दाबाने व नियंत्रित दराने पिकांच्या गरजेनुसार मुळांच्या कक्षेत समप्रमाणात पाणी देणे. या पद्धतीत, जमिनीत पाणी जिरण्याचा जो वेग असतो, त्यापेक्षा कमी वेगाने पिकास पाणी दिलेजाते. मुख्यत्वे करून पाणी थेंबा थेंबाने अथवा सुक्ष्म धारेने दिले जाते. निरनिराळय़ा प्रकारच्या जमिनीच्या जलधारणा शक्ती, वाफसा, पिकाचा मरणोक्त बिंदू, तसेच पाणी जिरण्याचा व जमिनीच्या पोकळीतून वाहण्याचा वेग इ. भौतिक गुणधर्माचा अभ्यास ठिबक सिंचन पद्धतीचा अवलंब करीत असताना करणे आवश्यक आहे.<br><br>

ठिबक सिंचन पद्धतीचे साधारणपणे चार प्रकार आहेत<br><br>

पॉईंट सोर्स/ठिबक<br><br>

लाईन सोर्स/ इनलाईन<br><br>

मायक्रो स्प्रिंक्लर्स<br><br>

मायक्रो जेट्स<br><br>

<b>ठिबक सिंचन</b><br><br>
ही पद्धत वर्षानुवर्षे फळे घेतल्या जाणा-या रूंद व लांब अंतरावरील फळझाडांकरिता उपयुक्त असते. कोकणातील चढ उताराच्या जमिनींवरील लागवडीसाठी अतिशय उपयुक्त आहे. उदा. आंबा, काजू कोकम, आवळा, के ळी, पपई,साग इ. या पद्धतीकरिता लागणारे घटक म्हणजे ड्रिपर्स/पाण्याचा दाब मोजण्याकरिता प्रेशर गेज, व्हॉल्व, व्हेंचुरी इ. होत.<br><br>

<b>इनलाइन</b><br><br>
ही अत्याधुनिक तंत्रज्ञान वापरून तयार केलेली ठिबक सिंचनाची नवीन पद्धती आहे. यात उत्पादन करते वेळीच ड्रिपर्स नळीच्या आत ठराविक अंतरावर बसविले जातात. ऊस, भाजीपाला, भुईमुग इ. दाट पिकांसाठी उपयुक्त.<br><br>

<b>मायक्रो स्पिंक्लर्स (लहान फवारा यंत्र)</b><br><br>
कमी दाबाने परंतु ड्रिपर्सपेक्षा जास्त दराने पाणी फेकतत. यात जमिनीत गाडावयाचा स्टेक असून त्यावर फिरणारी तोटी असते. या तोटीतून पाणी फवारले जात असल्यामुळे जास्त क्षेत्र ओलीत केले जाते. त्यामुळेच ही लहान फवारा यंत्रेबागे करिता, भाजीपाल्याकरिता तसेच रोपवाटीका व ग्रीन हाऊसेसमध्येसुद्धा वापरली जातात.<br><br>

<b>मायक्रो जेट्स</b><br><br>
कमी दाबावर चालणारे हे जेट्स ड्रिपर्सपेक्षा दरताशी जास्त प्रवाह देतात व तो फॅनच्या आकारातील स्प्रेसारखा हवेतून पसरतो यात फिरणारा भाग नसतो. हलक्या व वालुकामय जमिनीसाठी, ठराविक जागी गरजेनुसार जास्त पाणी देण्यासाठी तसेच जास्त विस्ताराच्या फळझाडांसाठी यांचा वापर करतात. कोकणात नारळ लागवडीसाठी याचा उत्तम उपयोग होतो. ठिबक सिंचन संच कार्यक्षमरित्या चालविण्याकरीता, संचातील प्रत्येक घटकाची कार्यप्रणाली समजून घेणे आवश्यक आहे. ठिबक सिंचन संचातील प्रमुख घटक खालीलप्रमाणे आहेत.<br><br>

मेन लाइन (मुख्य वाहिनी)<br>
सबमेन लाइन (उपमुख्य वाहिनी)<br>
लॅटस्ल लाइन (पॉलिटय़ुब)<br>
ड्रिपर्स/इमीटर्स/स्प्रिक्लर्स<br>
फिल्टर्स-गाळनी यंत्र (जाळीचे व वाळूचे)<br>
व्हॉल्व्हस-(झडपा)<br>
व्हेंचुरी, रसायने व खत देण्याचे साधन<br>
प्रेशर गेज- पाणी दाब मापक<br><br>

<b>मेन लाईन</b><br><br>
मेन लाईन ही पंपापासून सबमेन पर्यंत पाणी वाहून नेण्यासाठी उपयोगात आणली जाते. पी.व्ही.सी/ एच.डी.पी.ई.पाईपांचा मेनलाईन म्हणून उपयोग केला जातो. विहीरीतील पाणी मेन लाईनच्या सहाय्याने सबमेन पर्यंत पोहोचविले जाते. मेनलाइन जमिनीमध्ये गाडली जाते. त्यामुळे आंतरमशागतीसाठी अडचण येत नाही.<br><br>

<b>सबमेन</b><br><br>
मेनलाईनमधील पाणी सबमेनद्वारे लॅटरलपर्यंत पोहाचविले जाते. पी.व्ही.सी/एच.डी.पी.ई पाईपांचा सबमेन म्हणून उपयोग केला जातो. सबमेनच्या दोन्ही किंवा एका बाजुला ग्रोमेट टेक ऑफच्या सहाय्याने लॅटरल जोडलेल्या असतात. सबमेनही जमिनीमध्ये गाडलेली असते. त्यामुळे शेतामध्ये आंतर मशागत करताना अडथळा निर्माण होत नाही. सबमेनच्या सुरुवातीच्या टोकोला दाब व प्रवाह नियंत्रीत करण्याकरिता कंट्रोल व्हॉल्व जोडलेला असतो. फ्लश व्हॉल्व उघडून सबमेन स्वच्छ करता येते.<br><br>

<b>लॅटरल किं वा पॉलीटय़ुब</b><br><br>
सबमेनमधील पाणी लॅटरलद्वारे संपूर्ण शेतात पोहचविले जाते. प्रत्येक झाडाजवळ आवश्यकतेप्रमाणे लॅटरलवर ड्रिपर लावले जाता. दोन लॅटरलमधील अंतर हे झाडांच्या ओळीमधील अंतरावरून ठरविले जाते. लॅटरल एल.एल.डी.पी.ई मटेरियलपासून बनविलेल्या असतात. लॅटरलची शेवटची टेाके एंड-स्टॉप लावून बंद केली जातात.<br><br>

<b>ड्रिपर्स</b><br><br>
हे ठिबक सिंचन पद्धतीचे मुख्य अंग आहे. ड्रिपर्सचा ताशी प्रवाह व संस्था पिकाच्या कमाल गरजेनुसार ठरवितात. कोकणातील उंचसखल चढउतार जमिनीवर प्रेशर कॉम्प्रेसेटींग ड्रिपर्सची शिफारस/वापर केला जातो. हे ड्रिपर्सची शिफारस/वापर केला जातो.हे ड्रिपर्स जमिनीचा चढ उतार सहन करून सर्व ठिकाणी समप्रमाणात पाणी देतात व दाब नियंत्रीत करतात. लॅटरलमधील पाणी ड्रिपर्सच्या छिद्राद्वारे झाडाच्या बुंध्याशी मुळांच्या कार्यकक्षेत सोडले जाते. ड्रिपर्सची ही छिद्रे बंद होऊ नयेत म्हणून पाणी गाळलेले असावे व पाणी परिक्षण अहवालात निर्देशित केलेल्या आम्ल व क्लोरिन प्रक्रिया करून घेणे हितावह आहे.<br><br>

<b>फिल्टर्स</b><br><br>
पाण्यामध्ये मातीचे कण, पालापाचोळा, कचरा, शेवाळ तसेच सेंद्रिय पदार्थ असल्यास ड्रिपर्सची छिद्रे बंद पडण्याची शक्यता असते. प्राथमिक स्वरूपाच्या भौतिक प्रक्रिया करून आपणास सिंचनाला लागणा-या पाण्याची प्रत सुधारता येते. अशा प्रक्रियामध्ये स्क्रिन फिल्टर सँड फिल्टर इ.समावेश असतो. नदी अथवा कालव्याचे पाणी असल्यास सँड फिल्टर देणे आवश्यक आहे. कारण अशा पाण्यात शेवाळ असण्याची शक्यता असते. विहीर अथवा कूपनलिकेतून पाणी देत असल्यास स्क्रिन फिल्टर वापरावा. विहीरीतील पाणी फिल्टर्समधून वाहत असताना पाण्यातील काडीकचरा व घाण फिल्टरमध्ये अडकून राहते व स्वच्छ पाणी पिकास मिळते. फिल्टर्सच्या दोन्ही टोकाजवळ दाब यंत्र बसविणे अत्यंत जरूरीचे असते. दाब यंत्राच्या वाचनावरून फिल्टर्स केव्हा स्वच्छ करावेत याची सर्वसाधारण कल्पना येते.<br><br>

<b>व्हॉल्व्हेज</b><br>
पाण्याचा प्रवाह व दाब नियंत्रीत करण्याकरिता सबमेनच्या सुरुवातीला व्हॉल्व्हेज बसविलेले असतात. ठिबक सिंचन संच सुरु करण्यापूर्वी मेनलाईन,सबमेन व फिल्टर्स जवळ बसविलेले व्हॉल्व्हेज बंद असताना पंप सुरु केला असता मोटारीवर लोड येऊन मोटर जळण्याची शक्यता असते. सबमेनच्या शेवटच्या टोकाला फ्लश व्हॉल्व असतो. या व्हॉल्व्हचा उपयोग सबमेन स्वच्छ करण्यासाठी होतो. सबमेनच्या सुरुवातीला एअर रिलीज काम व्हॅक्युम रिलीज व्हॉल्व्ह बसवावा लागतो अन्यथा संच बंद केल्यावर निर्वात पोकळी तयार होऊन मातीचे कण आत ओढले जाऊन छिद्रे बंद होण्याची शक्यता असते.<br><br>

<b>व्हेंचुरी</b><br><br>
व्हेंचुरी हे अत्यंत एकसंघ, कार्यतत्पर व दाबाच्या फरकावर चालणारे साधन आहे. व्हेंचुरीद्वारे रासायनिक प्रक्रिया व खतांचा पुरवठा ठिबक सिंचन संचातून करणे शक्य होते. हे साधन अत्यंत योग्य व सुलभ असून सर्वसाधारण शेतक-यास परवडणारे आहे. या पद्धतीमुळे द्रव पदार्थ वाहत्या पाण्यात ठराविक दाबाने सोडता येतात.<br><br>

<b>प्रेशर गेज </b><br><br>
विहिरीमधून पाणी फिल्टर व मेनलाईनद्वारे सबमेनमध्ये आल्यानंतर पाण्याचा दाब मोजला जातो. सबमेनच्या सुरुवातीला पाण्याचा दाब १ किलो प्रतिचौरस से.मी. असला तरच सर्व झाडांना समप्रमाणात पाणी मिळेल म्हणून पाण्याचा दाब मोजणे गरजेचे आहे. आता यानंतर ठिबक सिंचन संचाची शेतात उभारणी कशी केली जाते ते पाहू. सर्वप्रथम ठिबक सिंचन संच बसविणा-या इच्छुक शेतक-याच्या शेतावर कंपनीचे इंजिनिअर अथवा वितरकाचे प्रतिनिधी शेतात सर्वे करून ढोबळ नकाशा व प्राथमिक आराखडा तयार करतात. पाणी,माती, पीक, पिकातील व ओळीतील आंतर, आंतर मशागत अस्तित्त्वास असलेला पंप मोटर, एकूण पाण्याची गरज, जमिनीची उंची या सर्वाच्या तांत्रिक तपशिलाचे गणित बसवून ठिबक सिंचन संचाचा आराखडा तयार केला जातो. नंतर संपूर्ण संचामध्ये उपयोगात येणार या विविध भागांचे व घटकांचे निर्धारित किमतीनुसार खर्चाचे अंदाजपत्रक तयार करून ते शेतक-याकडे देण्यात येते. त्या खर्चाचे अंदाजास मान्यता देऊन शेतकरी बंधू आपली मागणी नोंदवितात, तेव्हा वितरकाचे प्रतिनिधी संचाची उभारणी करण्यासाठी ते पोहोचतात.<br><br>

ज्या शेतावर ठिबक सिंचन संचाची उभारणी करावयाची असते.त्या शेतात कं पनीचा इंजिनिअर अथवा वितरकाचे प्रतिनिधी मेन लाईन व सबमेन लाईनचे स्थान निश्चित करून ट्रेचींग (चराचे खोदकाम) देण्यासाठी जातो. ठरलेल्या वेळेत चर खोदून देण्याची जबाबदारी शेतक-याची असते. ज्या शेतात कातळामुळे चर खोदणे अशक्य असेल तिथे संच जोडणीनंतर मेन लाइन व सबमेन लाइन शेतक-याने मातीने झाकून घ्यावी. सॅण्ड फिल्टरसाठी सिमेंट क्र ॉन्क्रिटचा चौथरा बांधल्यास फार चांगले. चराची व चौथ-याची कामे पूर्ण झाल्यावर विक्री प्रतिनिधीस अथवा कंपनी प्रतिनिधीस निरोप द्यावा. म्हणजे त्यानंतर फिल्टर, मेन, सबमेन लाइन जोडली जाते. डिझाईनप्रमाणे झाडाच्या रांगेतील अंतरानुसार/ लॅटरलच्या अंतरानुसार पी.व्ही.सी.सबमेनवर ड्रिल वापरून छिद्रात ग्रोमेट टेक ऑप बसवून लॅटरल पसरविल्या जातात. संपूर्ण लॅटरल पसरून झाल्यावर प्रत्येक झाडाजवळ योग्य अंतरावर, जमिनीच्या प्रकारानुसार आवश्यक तेवढे ड्रिपर्स लॅटरलवर पंच करून बसविले जातात. लॅटरवची शेवटची टोके एण्ड स्टॉपने बंद करण्यात येतात. अशा तऱ्हेने संच उभारण्याचे काम पूर्ण करण्यात येते. ठिबक सिंचन संच उभारणी दरम्यान व नंतर कंपनी/ वितरक प्रतिनिधी शेतक-यांना संचाचे निरनिराळे भाग, त्यांची कार्ये, तत्वे, संचाच्या विविध भागांची योग्य निगा, व्हेंचुरी द्वारे केमिकल ट्रिटमेंट व खते कशी द्यावयाची याविषयी सविस्तर मार्गदर्शन करतात. त्यावेळी शेतक-याने स्वत:जातीने लक्ष घालून सर्व गोष्टी समजावून घेतल्या पाहिजे. त्यामुळे ठिबक सिंचन संच उत्तमरित्या कार्यान्वित राहून अपेक्षित उत्पादन मिळू शकेल.
कोकणात आंबा, काजू , नारळ या पिकाखालील क्षेत्र झपाटय़ाने वाढत आहे. आतापर्यंत आंबा आणि काजू यांना वाढीच्या प्राथमिक अवस्थेत प्रस्थापित होण्याइतपत कालावधीसाठी (पहिली दोन ते तीन वर्षे)सिंचन सुविधा आवश्यक असली तरी प्रस्थापित झाल्यानंतर सिंचन सुविधा चालू ठेवल्यास वाढ आणि उत्पादनावर अनुकूल परिणाम होत असल्याचे लक्षात येत आहे. तसेच डोंगर उतारावरील लागवडीसाठी प्रचलित प्रवाही पद्धतीपेक्षा ठिबक सिंचन पद्धती उपयुक्त आणि फायदेशीर ठरत असल्याने त्याखालचे क्षेत्र दिवसेंदिवस वाढत आहे. ठिबक सिंचनामुळे डोंगर उतारावरील लागवडीतील सर्व झाडांना सारख्या प्रमाणात पाणी मिळते. मजुरी खर्च कमी होतो. डब्याने पाणी घालण्याच्या पद्धतीपेक्षा जलद वाढ होते. डिझाईनप्रमाणेच झाडांना पाणी मिळते. एखादा गडीमाणूस पूर्ण बागेतील सिंचन कार्यक्षमरित्या पुर्ण करतो.<br><br>
ठिबक सिंचन संच बसविण्यास सुरुवातीला खर्च जास्त येत असला तरी माणसांक डून पाणी घालण्याचा एकूण खर्च, कार्यक्षमता व झाडांची वाढ, वेळेची व मजुरीची बचत, कमीत कमी पाण्यामध्ये जास्तीत जास्त क्षेत्रात बागायती करता येणे या गोष्टीचा विचार करता ठिबक सिंचन करणे केव्हाही फायद्याचे आहे. ठिबक सिंचनाद्वारे पाण्याचा किफातशीर उपयोग होऊन शेतक-यांना प्रोत्साहित करण्यासाठी सरकार अनुदानही देत आहे. अुनदान मिळते म्हणून संच बसवायचा. अनुदान नसेल तर संच बसवायचा विचार सोडून द्यायचा. हे अत्यंत चुकीचे आहे. सरकार नेहमीच अनुदान देत राहिल असेही नाही. शेतक-यांना ठिबक/तुषार पद्धतीचे महत्त्व लक्षात घ्यावे. त्याच फायदे जाणून घ्यावे. फायदा होतो म्हणून संच बसवावा अनुदान मिळते म्हणून नव्हे. तसेच पाणी भरपूर जरी असले तरी भरपुर उत्पन्नासाठी ठिबक/तुषार पद्धत आवश्यक आहे.<br><br>
     
     
</li>     
</ul>
     
</fieldset>
</body>
</html>
