<!doctype html>
<html>
<head>
<meta charset="utf-8">
<title>Untitled Document</title>
</head>

<body bgcolor="FFFFCC">
<fieldset>

<legend><h1><b> संत्र्याची लागवड  </b></h1>  </legend>

<ul> &nbsp;&nbsp; &nbsp;&nbsp;
     
     
     <li> &nbsp;&nbsp; &nbsp;&nbsp; &nbsp;&nbsp; &nbsp;&nbsp;<b>प्रस्तावना</b><br><br>
महाराष्ट्रातील संत्र्याची नागपूर संत्रा हि जात त्याच्या अप्रतिम चवीमुळे जगप्रसिद्ध आहे. मुख्यत्वेकरून विदर्भात संत्र्याची लागवड केली जाते. पश्चिम महाराष्ट्रातील आणि मराठवाड्यातील शेतकऱ्यांना सुद्धा संत्र्याची लागवड करण्यास वाव आहे.<br><br>

<b>हवामान</b><br><br>
संत्र्याच्या झाडाची वाढ १३ ते ३७ अंश से. ग्रे. या तापमानाच्या कक्षेत उत्तमरित्या होते. या पिकाला उष्ण व किंचित दमट हवामान, ३७० मि. मी. पाऊस आणि ५० ते ५३ टक्के हवेतील आद्रता चांगली मानवून झाडाची वाढ चांगल्या प्रकारे होते.<br><br>

<b>जमीन</b><br><br>
मध्यम काळी १ ते १.५ मीटर खोलीची जमीन, त्याखाली पाण्याचा निचरा होईल असा मातीमिश्रित मुरूम अथवा थोडी चुनखडी किंवा वाळूमिश्रित मातीचा ठार असलेली व ज्या जमिनीचा आम्लविम्ल निर्देशांक ५.५ ते ७.५ च्या दरम्यान असतो. अशा जमिनी लागवडीस उत्तम समजाव्या. भारी काळ्या जमिनी, ज्यात काळी माती १.५ ते ३.५ मीटर खोल असून खाली चोपण मातीचा थर असतो. अशा जमिनीत पाणी जास्त प्रमाणात धरून ठेवण्याची क्षमता असल्याने पाण्याच्या जास्त प्रमाणामुळे झाडाच्या मुळ्या सडून पुढे झाडे वाळतात. त्यामुळे अशा प्रकारच्या जमिनीत संत्र लागवड करू नये.<br><br>

<b>पूर्वमशागत</b><br><br>
संत्र्याची बाग लावण्याकरिता जमिनीची निवड झाल्यावर जमिनीची खोल नांगरट करून घ्यावी. नागरमोथा, हरळी, कास-कुंध्याच्या मुळ्या वेचून घ्याव्या. वखराच्या पाळ्या देऊन जमीन भुसभुशित करावी. चढउतार असल्यास जमीन समतोल पातळीत आणावी.<br><br>

<b>कलमांची निवड</b><br><br>
डोळा भरून तयार केलेल्या कलामांपासून संत्र्याची लागवड केली जाते. कलमांची निवड करतांना ती शास्त्रोक्त पद्धतीने तयार केलेली निरोगी, जातिवंत, जोमदार, वाढणारी, जम्बेरी, किंवा रंगपूर लिंबू या खुंटावर डोळे भरलेली असावीत. संत्र्याची कलमे कृषी विद्यापीठे व शासकीय रोपवाटिका येथूनच घ्यावीत.<br><br>

<b>जाती</b><br><br>
संत्र्याच्या नागपूर संत्र, किन्नो संत्र व नं. १८२ या जाती आहेत.<br><br>

<b>लागवडीची तयारी</b><br><br>
या पिकाच्या लागवडीसाठी ६ X ६ मीटर अंतरावर ६० X ६० X ६० सें. मी. आकाराचे खड्डे घेऊन चौरस पद्धतीने लागवड करावी. लागवडीपूर्वी एक महिना अगोदर खड्डे खोदावेत. हे खड्डे पावसाळ्यापूर्वी २५ किलो चांगले कुजलेले शेणखत अधिक दोन किलो सिंगल सुपर फॉस्फेट अधिक १०० ग्रॅम १० टक्के क्लोरडेन / ओल्ड्रीन पावडर व जमिनीच्या प्रीष्ठ्भागावरील चांगली माती अथवा गाळाची माती यांच्या केलेल्या मिश्रणाने करून घ्यावेत,<br><br>

निवड केलेली कलमे मान्सूनचा ३ ते ४ वेळा पाऊस पडून गेल्यानंतर व जमिनीत योग्य अशा ओल झाल्यावर लावावीत. कलमे मुख्यत्वे करून संध्याकाळच्या वेळी सूर्यास्तापूर्वी आकाश ढगाळलेले असताना व खड्डयात पुरेशी ओल असताना लावावीत. कलमांचा डोळा पश्चिम किंवा दक्षिणेला ठेवावा. यामुळे जोराच्या वाऱ्यामुळे डोळा खचण्याचा संभाव नसतो. कलम खड्डयात ठेवल्यावर मूळ स्वाभाविक अवस्थेत ठेवून माती हळूहळू खड्डयात टाकावी. माती हलक्या हाताने दाबावी. जोरात मातीवर दाब दिल्यास तंतुमुळे तुटण्याची दाट शक्यता असते. कलम पन्हेरीतून काढताना काही मुळ्या तुटतात. त्यामुळे कालामावरील पानाचे शोषण होत नाही. अशा वेळी सर्व पाने ठेवल्यास कलम वाळण्याची शक्यता असते. म्हणून लागवडीपूर्वी कलमाच्या खालच्या बाजूची अर्धी पाने काढून टाकावीत. खुंटावर आलेली फुट (कोंब) जोमाने वाढतात. म्हणून ती वरचेवर काढावी. कलमे लावल्यानंतर कलमांना अंदाजे १ लिटर पाणी देणे योग्य राहील.<br><br>

<b>पाणी</b><br><br>
संत्रापिकास एका वर्षात साधारणतः 24 ते २५ ओलिताच्या पाळ्या द्याव्या लागतात. हिव्वाल्यात ८ ते १० दिवसांच्या अंतराने. उन्हाळ्यात ६ ते ७ दिवसांच्या अंतराने तर पावसाळ्यात गरजेप्रमाणे ओलीत करावे. ओलीत देण्यासाठी रिंग पद्धतीने आळे तयार करावेत व बाहेरील आळ्यात पाणी द्यावे. कारण झाडाची अन्न व पाणी घेणारी मुले झाडाच्या परीघाकडील भागात पसरलेली असतात. या पद्धतीमुळे झाडाच्या खोडास पाणी लागत नाही. त्यामुळे डिंक्यासारख्या रोगाला झाडे बळी पडून रोगांना प्रादुर्भाव कमी होण्यास मदत होते.<br><br>
उन्हाळ्यात कलमे अधिक मरण्याचे कारण :

सर्वसाधारणपणे हलक्या जमिनीमध्ये रुंद व खोल खड्डे घेणे आवश्यक असते. ३' x ३' x ३' चे घ्यावेत, कारण मुळ्यांच जारवा खडकाळ किंवा हलक्या जमिनीत पसरणे अवघड असते. उन्हाळ्यामध्ये पाण्याचा ताण पडल्यास आणि खड्डा खोल नसेल तर आतील मुरूम तापून मुळाच्या जराव्यावर विपरीत परिमाण होतो, त्यामुळे उन्हाळ्यात कलमे मरतात. मध्यम काळ्या जमिनीमध्ये तीन फुट मातीचा थर असेल तर २' x २' x २' चा खड्डा चालू शकेल यापेक्षा कमी वापरू नये.<br><br>

<b>खते -भरखते :</b><br><br>

सर्वसाधारण जून महिन्याच्यावेळी सेंद्रिययुक्त म्हणजे शेणखत किंवा कंपोस्ट खत एका कलमास साधारण १० किलो + १०० ग्रॅम सुपर फॉस्फेट आणि १०० ग्रॅम कल्पतरू सेंद्रिय खत रिंग (आळे ) पद्धतीने द्यावे. पाण्याची उपलब्धता पाहून महिन्यातून किंवा दोन महिन्यातून एकदा असे १५० ग्रॅम कल्पतरू सेंद्रिय खत जानेवारीपर्यंत द्यावे. फेब्रुवारी, मार्च, एप्रिल, मे या महिन्यात मिश्रखते देवू नयेत. आळ्यातील गवत हे न उपटता त्या गवताचा उन्हाळ्याच्या काळात अच्छादन (Mulching) म्हणून उपयोग होईल. त्यामुळे पाण्याचे बाष्पीभवन थांबेल व झाडांवर उन्हाच्या विपरीत परिणाम होणार नाही. दुसरा फायदा म्हणजे त्याचे सेंद्रिय खत तयार होईल. रासायनिक व भरखतामध्ये बचत होईल. हेच गवत जमिनीत मुळात असलेल्या गांडुळांसाठी खाद्य म्हणून उपयोगी पडेल असे दुहेरी फायदे होतील, मात्र गवत फुलावर येण्याअगोदर कापून त्याचा वापर वरीलप्रमाणे करावा, असे ३ वर्षापर्यंत करावे. म्हणजे झाडे साधारण ५' ते ६' उंचीची होतील, जमेल तेव्हा हिरवळीचे खत म्हणून ताग आळ्याभोवती मे महिन्यात फोकावा व १।। फुट झाल्यावर गाडून टाकावा. चोपण, चिभड्या, क्षारयुक्त जमिनीमध्ये चुकून लागवड केल्यास व हल्ली ४ वर्षापर्यंत किंवा त्यापेक्षा जास्त १० ते १५ वर्षाच्या देशभर ज्या ठिकाणी संत्रा बाग अस्तित्वात आहेत त्या न तोडता तेथे खताबरोबर अर्धा टन वाळलेली उसाची मळी (Press Mud Cake) टाकावी. याचा सामू (PH) साधारण ५ ते ६ च्या दरम्यान असल्यामुळे क्षारयुक्त जमिनी सुधारण्यास मदत होते. दुसरा उपाय म्हणजे धैंचाचे हिरवळीचे खत मेथी सारखे सर्व बागेत दाट फोकावे व दोन महिन्याचे झाल्यानंतर ते जमिनीत गाडावे म्हणजे जमिनीतील क्षार कमी होऊन हिरवळीच्या खताचा या जमिनीत रामबाण उपाय होऊन जमिनीचा निचरा, पोकळी, पाणी धरून ठेवण्याची क्षमता, अन्न द्रव्यांचा पुरवठा, मुळ्यांची वाढ व पर्यायाने कलमांनी वाढ व्यवस्थित होते.<br><br>



<b>सप्तामृत फवारणी :</b><br><br>
पाणी सोडताना बहार धरण्याच्या वेळेस (मृग अथवा जानेवारी) <br><br>
<b>१) पहिली फवारणी :</b><br><br> दोन ते चार वर्षाच्या बागेसाठी जर्मिनेटर ७५० मिली. ते १ लि.+ थ्राईवर १ ते १।। लि. + क्रॉंपशाईनर १ ते १।। लि. + प्रोटेक्टंट ५०० ग्रॅम + प्रिझम १ लि. + हार्मोनी ३०० मिली + २०० लि.पाणी. एकत्र मिसळून फवारले असता डिंक्या न होता बाग व्यवस्थित फुटतो <br><br>

<b>२) दुसरी फवारणी :</b><br><br>(साधारण गुंडी ज्वारीच्या आकाराची असताना ) :थ्राईवर १ ते १।। लि.+ क्रॉंपशाईनर १ ते १।। लि. + राईपनर ५०० मिली. + प्रोटेक्टंट ५०० ग्रॅम + प्रिझम १ लि. + न्युट्राटोन १ लि. + मॅलॅथिऑन १०० मिली.+ हार्मोनी ४०० मिली. + २०० ते २५० लि.पाणी. एकत्र मिसळून फवारले असता गुंडीगळ होणार नाही <br><br>

<b>३) तिसरी फवारणी :</b><br><br> (फळ बारीक सुपारी एवढे झाल्यानंतर ) : थ्राईवर २ लि. + क्रॉंपशाईनर २ लि. + राईपनर १ ते १।। लि. + प्रोटेक्टंट ७५० ग्रॅम + न्युट्राटोन १ ते १।। लि. + हार्मोनी ५०० मिली + २५० ते ३०० लि.पाणी. एकत्र मिसळून फवारावे.<br><br>

<b>४) चौठी फवारणी :</b><br><br> साधारण फळ लिंबाएवढे झाल्यानंतर थ्राईवर २ लि. + क्रॉंपशाईनर २ लि. + राईपनर १ ते १।। लि. + प्रोटेक्टंट १ किलो + न्युट्राटोन १ ते १।। लि. + हार्मोनी ५०० मिली. + २५० ते ३०० लि. पाणी एकत्र मिसळून फवारावे.<br><br>
</li>
</ul>
</fieldset>
</body>
</html>
